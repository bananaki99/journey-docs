DRAFT REGULATION
================

Άρθρο 1: Πεδίο εφαρμογής - πληθυσμός παροχής στοιχείων
------------------------------------------------------
Οι Επενδυτικοί Οργανισμοί υποχρεούνται να υποβάλλουν είτε απευθείας είτε διά
μέσου της διαχειρίστριας εταιρείας τους αναλυτικά στατιστικά στοιχεία.  Η
οντότητα που υποβάλλει τα στοιχεία λέγεται ``Μονάδα Παροχής Στοιχείων``, εφεξής
``ΜΠΣ`` και ο επενδυτικός οργανισμός που υποχρεούται να υποβάλλει στοιχεία
``Υπόχρεος Επενδυτικός Οργανισμός``,  εφεξής ``ΥΕΟ``.  Ο τομέας των στοιχείων
που προέρχεται από Επενδυτικούς οργανισμούς θα αποκαλείται εφεξής ``IFDat``.

Ειδικότερα στην έννοια του Επενδυτικού Οργανισμού εμπίπτουν:

#. Οι οργανισμοί συλλογικών επενδύσεων σε κινητές αξίες (ΟΣΕΚΑ) με κράτος -
   μέλος καταγωγής την Ελλάδα καθώς και οι ΟΣΕΚΑ με κράτος - μέλος καταγωγής
   εκτός Ελλάδος που διαχειρίζονται από εταιρείες που ανήκουν σε όμιλο με έδρα
   την Ελλάδα (ν. 4099/2012) 

#. Οι οργανισμοί εναλλακτικών επενδύσεων (ΟΕΕ) με κράτος - μέλος καταγωγής την
   Ελλάδα καθώς και οι ΟΕΕ με κράτος - μέλος καταγωγής εκτός Ελλάδος που
   διαχειρίζονται από εταιρείες που ανήκουν σε όμιλο με έδρα την Ελλάδα (ν.
   4209/2013)

#. Οι Ανώνυμες Εταιρείες Επενδύσεων σε Ακίνητη Περιουσία (ν. 2778/1999)

#. Οι Ανώνυμες Εταιρείες Επενδύσεων Χαρτοφυλακίου (ν. 3371/2005)

#. Κάθε άλλη μονάδα, πέρα από τις παραπάνω κατηγορίες, με κατοικία την Ελλάδα
   (ΕΚ 2533/98) που αποτελεί ΕΟ με βάση το άρθρο 1 του κανονισμού ΕΚΤ/2013/38.


Άρθρο 2: Παροχή στοιχείων ανά επενδυτικό οργανισμό
--------------------------------------------------
Τα στοιχεία παρέχονται ανά ``ΥΕΟ``.  Στην περίπτωση που ένας ορισμένος ``ΥΕΟ``
διαχωρίζει τα στοιχεία του ενεργητικού του σε διαφορετικούς επιμέρους
οργανισμούς που τον συναποτελούν (``sub-funds``), κατά τρόπο ώστε οι
μετοχές/μερίδια που αντιστοιχούν σε κάθε επιμέρους οργανισμό να καλύπτονται
ανεξάρτητα από διαφορετικά στοιχεία του ενεργητικού, κάθε επιμέρους οργανισμός
θεωρείται ως μεμονωμένος ``ΥΕΟ``.


Άρθρο 3: Παρεχόμενα στοιχεία και προθεσμίες υποβολής τους
---------------------------------------------------------
Τα στοιχεία ``IFDat`` διαχωρίζονται σε έξι κατηγορίες και παρακάτω ακολουθεί
μία σύντομη περιγραφή τους καθώς και οι προθεσμίες υποβολής τους.  


Κατηγορία 1: Πληροφοριακά στοιχεία ιδίου λογαριασμού (self_info)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Παρέχονται πληροφοριακά στοιχεία για τους ``ΥΕΟ``, χρηματοοικονομικών μέσων που
έχουν εκδώσει οι ``ΥΕΟ``, για την ``ΜΠΣ`` σε περίπτωση που τα στοιχεία
υποβάλλονται από διαχειρίστρια εταιρία, και τέλος για τα πρόσωπα επικοινωνίας
που είναι υπεύθυνα για την παροχή των στοιχείων εκ μέρους της ``ΜΠΣ``.

Τα στοιχεία αποστέλλονται έως και τη δεύτερη εργάσιμη μέρα κάθε μήνα και
αφορούν, πέρα από την αρχική αποστολή, προσθήκες και μεταβολές κατά τη διάρκεια
του προηγούμενου μήνα καθώς και διορθώσεις στοιχείων προηγούμενων αποστολών.
Στην αρχική αποστολή αποστέλλεται όσο πιο πλήρες ιστορικό είναι εφικτό και σε
κάθε αποστολή είναι δυνατό να προστεθούν ιστορικά στοιχεία που δεν έχουν
υποβληθεί.  Εφόσον για κάποιο μήνα δεν υπάρχουν προσθήκες, μεταβολές,
διορθώσεις δεν υποβάλλεται αρχείο.

   
Κατηγορία 2: Βασικά στοιχεία χρηματοοικονομικών μέσων ιδίου λογαριασμού (self_key)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για τους ``ΥΕΟ`` παρέχονται βασικά στοιχεία ιδίων χρηματοοικονομικών μέσων όπως
τιμές, συμμετοχές, εξαγορές, δεδουλευμένα επιτόκια, μερίσματα πληρωτέα, λόγους
διάσπασης ή σύμπτυξης μετοχών.

Τα στοιχεία αποστέλλονται έως και τη δεύτερη εργάσιμη μέρα κάθε μήνα και
αφορούν κάθε εργάσιμη μέρα του προηγούμενου μήνα που υπάρχουν διαθέσιμα
στοιχεία.  Σε περίπτωση συγχώνευσης ενός ``ΥΕΟ`` με μία άλλη οντότητα τον
προηγούμενο της αναγγελίας μήνα αναγγέλλονται στοιχεία έως και την ημερομηνία
συγχώνευσης.


Κατηγορία 3: Λοιπά πληροφοριακά στοιχεία (other_key)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για τους ``ΥΕΟ`` παρέχονται (α) πληροφοριακά στοιχεία των χρηματοοικονομικών
μέσων που κατέχουν στο χαρτοφυλάκιο τους καθώς και των εκδοτών τους, (β)
πληροφοριακά στοιχεία ακινήτων που κατέχουν και (γ) πληροφοριακά στοιχεία των
κατόχων ιδίων χρηματοοικονομικών μέσων. 

Τα στοιχεία αποστέλλονται έως και την δέκατη εργάσιμη μέρα κάθε μήνα και
αφορούν, πέρα από την αρχική αποστολή, προσθήκες και αλλαγές που έγιναν τον
προηγούμενο μήνα καθώς και διορθώσεις στοιχείων προηγούμενων αποστολών.  Στην
αρχική αποστολή αποστέλλεται όσο πιο πλήρες ιστορικό είναι εφικτό και σε κάθε
αποστολή δύναται να αποστέλλονται νέα στοιχεία που συμπληρώνουν το ιστορικό.
Εφόσον για κάποιο μήνα δεν υπάρχουν προσθήκες, μεταβολές, διορθώσεις δεν
υποβάλλεται αρχείο.


Κατηγορία 4: Βασικά στοιχεία χαρτοφυλακίου (other_key)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για τα χρηματοοικονομικά μέσα που οι ``ΥΕΟ`` κατέχουν στο χαρτοφυλάκιο τους
παρέχονται βασικά χρηματοοικονομικά στοιχεία όπως τιμές, δεδουλευμένα επιτόκια,
μερίσματα πληρωτέα, λόγους διάσπασης ή σύμπτυξης μετοχών.

Τα στοιχεία αποστέλλονται έως και τη δέκατη εργάσιμη μέρα κάθε μήνα και όσον
αφορά τις τιμές και τα δεδουλευμένα επιτόκια παρέχονται τελικά στοιχεία με
ημερομηνία αναφοράς την τελευταία ημερολογιακή ή εργάσιμη μέρα του προηγούμενου
μήνα.  Όσον αφορά τα στοιχεία για μερίσματα πληρωτέα και λόγους διάσπασης ή
σύμπτυξης μετοχών παρέχονται στοιχεία μόνο αν υπάρχουν σχετικά στοιχεία τον
προηγούμενο μήνα.  Σε περίπτωση συγχώνευσης ενός ``ΥΕΟ`` με μία άλλη οντότητα
τον προηγούμενο της αναγγελίας μήνα η ημερομηνία αναφοράς είναι η ημερομηνία
συγχώνευσης και όχι η τελευταία μέρα του μήνα.  Σε κάθε αποστολή δύναται η
διόρθωση ή η συμπλήρωση ιστορικών στοιχείων.


Κατηγορία 5: Στοιχεία λογαριασμών (accounts)
~~~~~~~~~~~~~~~~~~~~~~~~~~~~~~~~~~~~~~~~~~~~
Για τους ``YEO`` παρέχονται λογιστικά στοιχεία για πιστωτικούς και χρεωστικούς
λογαριασμούς.

Τα στοιχεία αποστέλλονται έως και τη δέκατη (10) εργάσιμη μέρα του κάθε μήνα
για τους ``ΥΕΟ`` που είναι ``ΟΣΕΚΑ`` και έως τη δέκατη-πέμπτη (15) εργάσιμη για
τους υπόλοιπους ``ΥΕΟ`` και αφορούν στοιχεία του προηγούμενου μήνα.  Σε
περίπτωση συγχώνευσης ενός ``ΥΕΟ`` με μια άλλη μονάδα κατά τη διάρκεια του
προηγούμενου της αποστολής μήνα τα στοιχεία που αποστέλλονται για τον
προηγούμενο μήνα αφορούν μέχρι και την ημερομηνία συγχώνευσης.  Σε κάθε
αποστολή δύναται η διόρθωση ή η συμπλήρωση ιστορικών στοιχείων.


Κατηγορία 6: Στοιχεία εισοδήματος (income)
~~~~~~~~~~~~~~~~~~~~~~~~~~~~~~~~~~~~~~~~~~
Για τους ``ΥΕΟ`` παρέχονται στοιχεία εισοδήματος σε δεδουλευμένη βάση.

Τα στοιχεία αποστέλλονται έως και τη δέκατη (10) εργάσιμη μέρα του κάθε μήνα
για τους ``ΥΕΟ`` που είναι ``ΟΣΕΚΑ`` και έως τη δέκατη-πέμπτη (15) εργάσιμη για
τους υπόλοιπους ``ΥΕΟ`` και αφορούν στοιχεία του προηγούμενου μήνα.  Σε
περίπτωση συγχώνευσης ενός ``ΥΕΟ`` με μια άλλη μονάδα κατά τη διάρκεια του
προηγούμενου της αποστολής μήνα τα στοιχεία που αποστέλλονται για τον
προηγούμενο μήνα αφορούν μέχρι και την ημερομηνία συγχώνευσης.  Σε κάθε
αποστολή δύναται η διόρθωση ή η συμπλήρωση ιστορικών στοιχείων.


Άρθρο 4: Εγχειρίδιο IFDat και εκδόσεις του
------------------------------------------
Αναλυτικές οδηγίες συμπλήρωσης των στοιχείων ``IFDat`` υπάρχουν στο
εγχειρίδιο που βρίσκεται στην ιστοσελίδα.  Αυτός ο κανονισμός συνδέεται (όταν
οριστικοποιηθεί) με την έκδοση ``v1.0.0`` των στοιχείων ``IFDat``. Σε περίπτωση που προστεθεί ένας νέος πίνακας σε κάποια υφιστάμενη
κατηγορία δεδομένων τότε το δεύτερο μέρος της έκδοσης θα αλλάζει και θα
μηδενίζεται το τρίτο μέρος, π.χ. ``v1.1.0``, και θα δίδεται μέχρι έξι (6)
μήνες στις ``ΜΠΣ`` για την αποστολή των στοιχείων του νέου πίνακα.  Σε
περίπτωση που προστεθεί μία νέα μεταβλητή σε ένα υφιστάμενο πίνακα μίας
κατηγορίας στοιχείων τότε το τρίτο ψηφίο της έκδοσης θα αλλάζει, π.χ.
``v1.0.1`` και θα δίδεται μέχρι τρεις (3) μήνες στις ``ΜΠΣ`` για την αποστολή
των στοιχείων της νέας μεταβλητής.  Σε περίπτωση νέου κανονισμού θα αυξάνεται
κατά ένα το πρώτο ψηφίο του πρώτου μέρους της έκδοσης και θα μηδενίζονται τα
υπόλοιπα μέρη, π.χ. ``v2.0.0``.


Άρθρο 5: Ημερομηνία εφαρμογής 
-----------------------------
Η πρώτη υποβολή στοιχείων θα ξεκινήσει τον Ιανουάριο του 2024. Παρέχεται όμως η
δυνατότητα σε οποιαδήποτε ``ΜΠΣ`` το επιθυμεί να υποβάλλει στοιχεία από τον
Ιανουάριο του 2023.  Από την ημερομηνία εφαρμογής του παρόντος καταργούνται οι ...
   

Άρθρο 6: Κυρώσεις
-----------------
Σε περίπτωση ελλιπούς, εσφαλμένης ή εκπρόθεσμης υποβολής των ως άνω στοιχείων
εφαρμόζονται οι περί κυρώσεων σχετικές διατάξεις...

Regulation
==========


Άρθρο 1: Πεδίο εφαρμογής - πληθυσμός παροχής στοιχείων
------------------------------------------------------
Οι Επενδυτικοί Οργανισμοί υποχρεούνται να υποβάλλουν είτε απευθείας είτε διά
μέσου της διαχειρίστριας εταιρείας τους αναλυτικά στατιστικά στοιχεία είτε μιας
άλλης εταιρείας που ορίζει η μητρική της διαχειρίστριας εταιρείας.  Η οντότητα
που υποβάλλει τα στοιχεία λέγεται ``Μονάδα Παροχής Στοιχείων`` (``ΜΠΣ``) και ο
επενδυτικός οργανισμός που υποχρεούται να υποβάλλει στοιχεία ``Παρατηρούμενη
Μονάδα`` (``ΠΜ``).

Ειδικότερα στην έννοια του Επενδυτικού Οργανισμού εμπίπτουν:

#. Οι οργανισμοί συλλογικών επενδύσεων σε κινητές αξίες (ΟΣΕΚΑ) με κράτος -
   μέλος καταγωγής την Ελλάδα καθώς και οι ΟΣΕΚΑ με κράτος - μέλος καταγωγής
   εκτός Ελλάδος που διαχειρίζονται από εταιρείες που ανήκουν σε όμιλο με έδρα
   την Ελλάδα (ν. 4099/2012) 

#. Οι οργανισμοί εναλλακτικών επενδύσεων (ΟΕΕ) με κράτος - μέλος καταγωγής την
   Ελλάδα καθώς και οι ΟΕΕ με κράτος - μέλος καταγωγής εκτός Ελλάδος που
   διαχειρίζονται από εταιρείες που ανήκουν σε όμιλο με έδρα την Ελλάδα (ν.
   4209/2013)

#. Οι Ανώνυμες Εταιρείες Επενδύσεων σε Ακίνητη Περιουσία του ν. 2778/1999 καθώς και οι Ανώνυμες Εταιρείες Επενδύσεων Χαρτοφυλακίου του ν. 3371/2005.

#. Κάθε άλλη μονάδα, πέρα από τις παραπάνω κατηγορίες, με κατοικία την Ελλάδα
   (ΕΚ 2533/98) που αποτελεί Επενδυτικό Οργανισμό με βάση το άρθρο 1 του
   κανονισμού ΕΚΤ/2013/38.


Άρθρο 2: Παροχή στοιχείων ανά παρατηρούμενη μονάδα 
--------------------------------------------------
Τα στοιχεία παρέχονται ανά ΠΜ.  Στην περίπτωση που μια ορισμένη ΠΜ 
διαχωρίζει τα στοιχεία του ενεργητικού του σε διαφορετικούς επιμέρους
οργανισμούς που την συναποτελούν (``sub-funds``), κατά τρόπο ώστε οι
μετοχές/μερίδια που αντιστοιχούν σε κάθε επιμέρους οργανισμό να καλύπτονται
ανεξάρτητα από διαφορετικά στοιχεία του ενεργητικού, κάθε επιμέρους οργανισμός
θεωρείται ως μεμονωμένη ΠΜ.


Άρθρο 3: Παρεχόμενα στοιχεία και προθεσμίες υποβολής τους
---------------------------------------------------------
Τα στοιχεία επενδυτικών οργανισμών διαχωρίζονται σε κατηγορίες, η κάθε κατηγορία περιέχει πίνακες στοιχείων και ο κάθε πίνακας στοιχείων περιέχει μεταβλητές προς αναγγελία.  Οι κατηγορίες των στοιχείων επενδυτικών οργανισμών είναι έξι: 


Κατηγορία 1: Πληροφοριακά στοιχεία ιδίου λογαριασμού (self_info)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Παρέχονται πληροφοριακά στοιχεία για την ΠΜ, χρηματοοικονομικών μέσων που
έχει εκδώσει η ΠΜ, για την ΜΠΣ σε περίπτωση που η ΠΜ δεν είναι η ίδια με την ΜΠΣ,
και τέλος για τα πρόσωπα επικοινωνίας που είναι υπεύθυνα για την παροχή των στοιχείων εκ μέρους της ΜΠΣ.

Τα στοιχεία αποστέλλονται έως και τη δεύτερη εργάσιμη μέρα κάθε μήνα και
αφορούν, πέρα από την αρχική αποστολή, προσθήκες και μεταβολές κατά τη διάρκεια
του προηγούμενου μήνα καθώς και διορθώσεις στοιχείων προηγούμενων αποστολών.
Στην αρχική αποστολή αποστέλλεται όσο πιο πλήρες ιστορικό στοιχείων είναι εφικτό και σε
κάθε αποστολή είναι δυνατό να προστεθούν ιστορικά στοιχεία που δεν έχουν
υποβληθεί στο παρελθόν.  Εφόσον για κάποιο μήνα δεν υπάρχουν προσθήκες, μεταβολές,
διορθώσεις δεν υποβάλλεται αρχείο.

   
Κατηγορία 2: Βασικά στοιχεία χρηματοοικονομικών μέσων ιδίου λογαριασμού (self_key)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για την ΠΜ παρέχονται βασικά στοιχεία ιδίων χρηματοοικονομικών μέσων όπως
τιμές ιδίων μέσων, συμμετοχές, εξαγορές, δεδουλευμένα επιτόκια, μερίσματα πληρωτέα, λόγους
διάσπασης ή σύμπτυξης μετοχών.

Τα στοιχεία αποστέλλονται έως και τη δεύτερη εργάσιμη μέρα κάθε μήνα και
αναγγέλλονται στοιχεία για κάθε εργάσιμη μέρα του προηγούμενου μήνα που υπάρχουν διαθέσιμα
στοιχεία.  Σε περίπτωση συγχώνευσης μίας ΠΜ με μία άλλη μονάδα κατά την διάρκεια του προηγούμενου της αναγγελίας μήνα αναγγέλλονται στοιχεία έως και την ημερομηνία συγχώνευσης.


Κατηγορία 3: Λοιπά πληροφοριακά στοιχεία (other_key)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για την ΠΜ παρέχονται (α) πληροφοριακά στοιχεία των χρηματοοικονομικών
μέσων που κατέχει στο χαρτοφυλάκιο της καθώς και των εκδοτών τους, (β)
πληροφοριακά στοιχεία ακινήτων που κατέχει και (γ) πληροφοριακά στοιχεία των
κατόχων των ιδίων χρηματοοικονομικών μέσων της. 

Τα στοιχεία αποστέλλονται έως και την δέκατη εργάσιμη μέρα κάθε μήνα και
αφορούν, πέρα από την αρχική αποστολή, προσθήκες και αλλαγές που έγιναν τον
προηγούμενο μήνα καθώς και διορθώσεις στοιχείων προηγούμενων αποστολών.  Στην
αρχική αποστολή αποστέλλεται όσο πιο πλήρες ιστορικό είναι εφικτό και σε κάθε
αποστολή δύναται να αποστέλλονται νέα στοιχεία που συμπληρώνουν το ιστορικό.
Εφόσον για κάποιο μήνα δεν υπάρχουν προσθήκες, μεταβολές, διορθώσεις δεν
υποβάλλεται αρχείο.


Κατηγορία 4: Βασικά στοιχεία χαρτοφυλακίου (other_key)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για τα χρηματοοικονομικά μέσα που η ΠΜ κατέχει στο χαρτοφυλάκιο της
παρέχονται βασικά χρηματοοικονομικά στοιχεία όπως τιμές, δεδουλευμένα επιτόκια,
μερίσματα πληρωτέα, λόγους διάσπασης ή σύμπτυξης μετοχών.

Τα στοιχεία αποστέλλονται έως και τη δέκατη εργάσιμη μέρα κάθε μήνα και όσον
αφορά τις τιμές και τα δεδουλευμένα επιτόκια παρέχονται τελικά στοιχεία με
ημερομηνία αναφοράς την τελευταία ημερολογιακή ή εργάσιμη μέρα του προηγούμενου
μήνα.  Όσον αφορά τα στοιχεία για μερίσματα πληρωτέα και λόγους διάσπασης ή
σύμπτυξης μετοχών παρέχονται στοιχεία μόνο αν υπάρχουν σχετικά στοιχεία τον
προηγούμενο μήνα.  Σε περίπτωση συγχώνευσης μίας ΠΜ με μία άλλη οντότητα
τον προηγούμενο της αναγγελίας μήνα η ημερομηνία αναφοράς είναι η ημερομηνία
συγχώνευσης και όχι η τελευταία μέρα του μήνα.  Σε κάθε αποστολή δύναται η
διόρθωση ή η συμπλήρωση ιστορικών στοιχείων.


Κατηγορία 5: Στοιχεία λογαριασμών λογιστικής κατάστασης (bsi)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Για την ΠΜ παρέχονται αναλυτικά λογιστικά στοιχεία για πιστωτικούς και χρεωστικούς
λογαριασμούς της λογιστικής κατάστασης.

Τα στοιχεία αποστέλλονται έως και τη δέκατη-πέμπτη (15) εργάσιμη μέρα του κάθε μήνα με εξαίρεση εάν η ΠΜ αποτελεί ΟΣΕΚΑ και τότε αποστέλλονται έως και τη δέκατη (10) εργάσιμη ημέρα και αφορούν στοιχεία του προηγούμενου μήνα.
Σε περίπτωση συγχώνευσης μίας ΠΜ με μια άλλη μονάδα κατά τη διάρκεια του
προηγούμενου της αποστολής μήνα τα στοιχεία που αποστέλλονται για τον
προηγούμενο μήνα αφορούν μέχρι και την ημερομηνία συγχώνευσης.  Σε κάθε
αποστολή δύναται η διόρθωση ή η συμπλήρωση ιστορικών στοιχείων.


Κατηγορία 6: Στοιχεία εισοδήματος (income)
~~~~~~~~~~~~~~~~~~~~~~~~~~~~~~~~~~~~~~~~~~
Για την ΠΜ παρέχονται στοιχεία εισοδήματος σε δεδουλευμένη βάση.

Τα στοιχεία αποστέλλονται έως και τη δέκατη-πέμπτη (15) εργάσιμη μέρα του κάθε μήνα με εξαίρεση εάν η ΠΜ αποτελεί ΟΣΕΚΑ και τότε αποστέλλονται έως και τη δέκατη (10) εργάσιμη ημέρα και αφορούν στοιχεία του προηγούμενου μήνα.
Σε περίπτωση συγχώνευσης μίας ΠΜ με μια άλλη μονάδα κατά τη διάρκεια του
προηγούμενου της αποστολής μήνα τα στοιχεία που αποστέλλονται για τον
προηγούμενο μήνα αφορούν μέχρι και την ημερομηνία συγχώνευσης.  Σε κάθε
αποστολή δύναται η διόρθωση ή η συμπλήρωση ιστορικών στοιχείων.


Άρθρο 4: Αναλυτικές οδηγίες
---------------------------
Τα στοιχεία των επενδυτικών οργανισμών αναγγέλλονται με βάση `αυτές`_ τις αναλυτικές οδηγίες και τυχόν μεταβολές στις οδηγίες περιγράφονται `εδώ`_. 


Άρθρο 5: Ημερομηνία εφαρμογής 
-----------------------------
Η πρώτη υποβολή στοιχείων θα ξεκινήσει τον ΧΧΧ. Παρέχεται όμως η δυνατότητα σε
οποιαδήποτε ``ΜΠΣ`` το επιθυμεί να υποβάλλει στοιχεία από τον ΧΧΧ.  Από την
ημερομηνία εφαρμογής του παρόντος καταργούνται οι ΧΧΧ. Σε περίπτωση που
προστεθεί ένας νέος πίνακας σε κάποια υφιστάμενη κατηγορία δεδομένων θα δίδεται
περιθώριο έξι (6) μηνών για την αποστολή των στοιχείων του νέου πίνακα.  Σε
περίπτωση που προστεθεί μία νέα μεταβλητή σε ένα υφιστάμενο πίνακα θα δίδεται
περιθώριο τριών (3) μηνών για την αποστολή στοιχείων της νέας μεταβλητής.  Οι
προσθήκες πινάκων και μεταβλητών θα εμφανίζονται στο ιστορικό εκδόσεων των
αναλυτικών οδηγιών. Προσθήκες καθώς και η ημερομηνία μεταβολής εμφανίζονται `εδώ`_.
   

Άρθρο 6: Κυρώσεις
-----------------
Σε περίπτωση ελλιπούς, εσφαλμένης ή εκπρόθεσμης υποβολής των ως άνω στοιχείων
εφαρμόζονται οι περί κυρώσεων σχετικές διατάξεις ΧΧΧ.

.. _αυτές: https://journey-docs.readthedocs.io/el/latest/domain/ifdat/index.html
.. _εδώ: https://journey-docs.readthedocs.io/el/latest/whatsnew.html 
